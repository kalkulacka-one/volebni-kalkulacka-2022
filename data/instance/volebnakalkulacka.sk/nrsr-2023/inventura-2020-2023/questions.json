[
  {
    "id": "5553bb40-2ea1-4073-9d96-15861942f8b9",
    "title": "Dôvera Ódorovej vláde",
    "statement": "Hlasovali by ste za podporu úradníckej vlády premiéra Ódora?",
    "detail": "15. 6. 2023 sa hlasovalo o programovom vyhlásení úradnickej vlády vedenej premiérom Ódorom. Podpora znamená vyslovenie dôvery tejto vláde."
  },
  {
    "id": "c9202b22-c46b-40b9-a702-dd6edf67f0cc",
    "title": "Obranná zmluva s USA",
    "statement": "Hlasovali by ste za uzatvorenie obrannej zmluvy medzi Slovenskom a USA?",
    "detail": "Zmluva, okrem iného, umožňuje armáde USA operačnú kontrolu nad vojenskými letiskami Malacky-Kuchyňa a Sliač. Je uzavretá na 10 rokov s možnosťou predĺženia."
  },
  {
    "id": "452468aa-30b0-414e-9cb9-7ac225b5de88",
    "title": "Skrátenie volebného obdobia parlamentu",
    "statement": "Hlasovali by ste za novelu Ústavy SR, ktorá umožní poslancom skrátiť funkčné obdobie parlamentu iba na základe vlastného rozhodnutia?  ",
    "detail": "Volebné obdobie Národnej rady SR bude možné skrátiť uznesením parlamentu, referendom to nebude možné."
  },
  {
    "id": "e8f85423-70eb-4b29-a7be-78d5a0a34c12",
    "title": "Mimoriadne zdanenie - solidárny príspevok",
    "statement": "Hlasovali by ste za zvýšenie dane z nadmerných ziskov vybraných spoločností z 55 na 70 %?",
    "detail": "Solidárny príspevok z činností v odvetviach ropy, zemného plynu, uhlia a rafinérií sa zvyšuje z 55 % na 70 % nadmerného zisku. Zároveň bude platiť nielen pre zdaňovacie obdobie roku 2022, ale aj za rok 2023."
  },
  {
    "id": "2b8d42fd-603c-412a-9af7-42f38c4a7068",
    "title": "Hladomor na Ukrajine",
    "statement": "Hlasovali by ste za uznesenie uznávajúce hladomor na Ukrajine v rokoch 1932 - 1933 za genocídu ukrajinského ľudu?",
    "detail": "V uznesení sa uvádza, že hladomor bol spáchaný s úmyslom zničiť skupinu ľudí úmyselným nastolením životných podmienok, ktoré mali viesť k ich fyzickému zničeniu."
  },
  {
    "id": "8bc1ebbf-8285-473d-be52-783131137166",
    "title": "Tri hodiny telocviku",
    "statement": "Hlasovali by ste za zavedenie povinnej tretej hodiny telesnej a športovej výchovy na školách?",
    "detail": "Deti by mali cvičiť v škole trikrát do týždňa a stredoškoláci dvakrát do týždňa. Podľa zástancov je potrebné zabezpečiť deťom viac pohybu. Kritici upozorňujú na chýbajúce telocvične a učiteľov a tvrdia, že ide o nepremyslené a nesystémové riešenie, ktoré veľká väčšina riaditeľov škôl nemôže reálne zabezpečiť."
  },
  {
    "id": "dc42fda2-23db-40ca-acb4-9207e8f8e09c",
    "title": "Predaj a používanie petárd",
    "statement": "Hlasovali by ste za zákaz predaja petárd, ktorých hlavným efektom je hluk?",
    "detail": "Ide o predaj a používanie niektorých typov pyrotechnických výrobkov (petardy, zábleskové petardy, fontány, profesionálne ohňostroje)."
  },
  {
    "id": "711ac08c-71e8-4f3a-a0e2-4a9292b0b9ce",
    "title": "Zrušenie úhrady poplatku RTVS",
    "statement": "Schválili by ste zrušenie koncesionárskych poplatkov RTVS?",
    "detail": "Zástancovia tvrdia, že je neetické vyžadovať poplatky od všetkých, plus v dobe rozhodovania operavali tým, že financovanie RTVS bude zabezpečené ako pravidelný podiel HDP v štátnom rozpočte. Kritici zrušenia poplatku poukazujú na to, že v rade krajín OECD je naopak poplatok zavádzaný pre všetkých - vzhľadom na veľký dosah TV vysielania nielen cez TV prijímač, ale aj napr. cez počítače a mobily. Kritici sa tiež obávajú o nezávislosť verejnoprávnych médií."
  },
  {
    "id": "2fba84b8-194f-4dac-8549-ef8af2c580e4",
    "title": "Nová stavebná legislatíva",
    "statement": "Má posudzovanie vplyvov na životné prostredie prejsť z Ministerstva životného prostredia na Úrad pre územné plánovanie a výstavbu?",
    "detail": "Podľa zástancov sa tým majú odstrániť prekážky fungovania novej stavebnej legislatívy. Kritici namietajú, že zmeny zásadne podriadia záujmy v envirooblasti záujmom developerov a že zásadne oslabujú úlohu verejnosti v pripomienkovaní."
  },
  {
    "id": "7ea4a031-abb2-443e-a1d7-278e8039bbaa",
    "title": "Ústavné právo na platbu v hotovosti",
    "statement": "Hlasovali by ste za ústavné právo na platbu v hotovosti?",
    "detail": "Návrh zákona počíta s možnosťou odmietnuť platbu v hotovosti len z primeraných (bezpečnostných alebo technických) dôvodov a zaručuje tiež právo vykonať hotovostnú operáciu v banke bez obmedzení. Podľa kritikov tejto zmeny právo na platbu v hotovosti už existuje v súčasných právnych predpisoch a nie je potrebné ho povýšiť na ústavné právo."
  },
  {
    "id": "8c236066-44ff-49f1-9abf-ebd057a9f87a",
    "title": "Mimoriadne zvýšenie dôchodkov",
    "statement": "Hlasovali by ste za mimoriadne zvýšenie dôchodkov od 1. júla 2023?",
    "detail": "Mimoriadna valorizácia dôchodkových dávok o 10,6 % znamená, že priemerná starobná penzia stúpne zo súčasných 576 EUR o 61 EUR na 637 EUR. Kritici to považujú za populistické predvolebné gesto, ktoré nehľadí na budúcnosť verejných financií."
  },
  {
    "id": "db313b15-5f20-4ccb-9392-5c3f3745b43a",
    "title": "Limit na platby v hotovosti",
    "statement": "Schválili by ste jednotný maximálny limit na platby v hotovosti na 15 000 EUR?",
    "detail": "Predchádzajúce právne predpisy neumožňovali platby v hotovosti nad 5 000 EUR pre podnikateľov a nad 15 000 EUR pre nepodnikateľov. Priaznivci považujú zjednotenie limitu za krok, ktorý občanom umožní väčšiu slobodu pri používaní hotovosti a zníži transakčné náklady, zatiaľ čo odporcovia sa obávajú, že zmena by mohla uľahčiť daňové podvody."
  },
  {
    "id": "f7afe6d6-f83e-4664-a9e0-e74437d07c2d",
    "title": "Výstavba diaľnic a rýchlostných ciest",
    "statement": "Súhlasíte s tým, aby sa vo fáze prípravy výstavby diaľnic vynechalo ekonomické hodnotenie?",
    "detail": "Autori v novele vidia zrýchlenie prípravy diaľnic, hodnotenie sa má totiž uskutočniť iba pred najdôležitejšími fázami prípravy. Kritici sa obávajú predraženia - podľa nich priamym dôsledkom zákona bude vylúčenie ekonomickej kontroly zo strany Útvaru hodnoty za peniaze ministerstva financií."
  },
  {
    "id": "4ba18a87-d541-48d7-a664-ddcfafdb7929",
    "title": "Inštitút partnerského spolužitia",
    "statement": "Podporili by ste prijatie zákona o inštitúte partnerského spolužitia?",
    "detail": "Partnerské spolužitie by mohli uzavrieť akékoľvek dve dospelé osoby bez ohľadu na pohlavie. Vznikalo aj zanikalo by zápisom v notárskej zápisnici. Prijatie zákona by znamenalo napríklad zavedenie bezpodielového spoluvlastníctva, zaradenie do prvej dedičskej skupiny, sprevádzanie k lekárovi, nárok na ošetrovné, sprístupňovanie zdravotnej dokumentácie či jednorazové odškodnenie v prípade smrti."
  },
  {
    "id": "620809dc-43f5-4829-9d4c-54b76652cbed",
    "title": "Zníženie niektorých prídavkov na deti",
    "statement": "Hlasovali by ste za zníženie prídavku na dieťa na polovicu v čase, keď namiesto rodiča prijíma tieto dávky osobitný príjemca?",
    "detail": "Kritici tvrdia, že toto zníženie je v rozpore s Dohovorom o právach dieťaťa a trestá dieťa za to, že rodič neplní svoje povinnosti. Zástancovia tvrdia, že to nie je protiústavné. Pozn.: Niekedy sa sociálne dávky nevyplácajú priamo bežnému príjemcovi, ale tzv. osobitnému príjemcovi (napr. obci), ktorý dohliada na ich využívanie."
  },
  {
    "id": "4c6d48ed-c89d-4faf-9ded-0685f8f5def8",
    "title": "Verejný ochranca práv Róbert Dobrovodský",
    "statement": "Hlasovali by ste za zvolenie Róberta Dobrovodského za ombudsmana?",
    "detail": "Verejný ochranca práv je nezávislý orgán SR. Poslaním tejto inštitúcie je chrániť základné práva a slobody občanov pred orgánmi verejnej správy, teda napríklad úradmi, zdravotnou či Sociálnou poisťovňou. Úlohou ombudsmana je upozorňovať na porušovanie práv a žiadať o nápravu."
  },
  {
    "id": "767855a7-f3da-4c9d-8207-f58c003223f0",
    "title": "Príspevok 500 eur za voľby",
    "statement": "Podporili by ste návrh odmeniť voličov 500 eurami za účasť v nadchádzajúcich voľbách?",
    "detail": "Zástancovia odmeny tvrdia, že sa prejaví vo vyššej účasti v nadchádzajúcich voľbách, zatiaľ čo kritikom vadí nesystémovosť a obrovský vplyv na verejné financie."
  },
  {
    "id": "a77c319f-6318-47ae-ad55-d50e209362a1",
    "title": "Zákon o štátnej službe",
    "statement": "Hlasovali by ste za  možnosť odvolania vedúceho štátneho zamestnanca bez uvedenia dôvodu?",
    "detail": "Prepúšťanie štátnych zamestnancov z osobných alebo politických dôvodov by podľa kritikov tejto zmeny negatívne ovplyvnilo princíp stability v štátnej správe. Zástancovia chcú posilniť právomoci generálneho tajomníka služobného úradu vo vzťahu k vedúcim zamestnancom."
  },
  {
    "id": "b08841bc-9185-4de7-b585-d6ebd8dc474e",
    "title": "Energetická bezpečnosť",
    "statement": "Schválili by ste povinnosť dodávateľov udržiavať v slovenských zásobníkoch minimálne 20 % plynu pred začiatkom vykurovacej sezóny?",
    "detail": "Podľa navrhovateľov by sa tým zvýšila energetická bezpečnosť Slovenska a znížili by sa ceny plynu pre spotrebiteľov. Kritici tvrdia, že opatrenie je už zastarané a že situácia na trhu s plynom je v súčasnosti stabilizovaná."
  },
  {
    "id": "a740d534-3932-4e9f-9c5d-41943297ba2c",
    "title": "Média - právo na vyjadrenie politikov",
    "statement": "Hlasovali by ste za právo politikov na vyjadrenie vo médiách?",
    "detail": "Právo na vyjadrenie umožňuje ľuďom požiadať médiá o uverejnenie ich odpovede a podľa navrhovateľov zmeny zákona by toto právo mali mať aj politici. Podľa kritikov nie je dôvod rozširovať práva politikov a verejných činiteľov, lebo majú dostatočný mediálny priestor na vyjadrenie svojich názorov."
  },
  {
    "id": "369a6f91-dc89-4573-b1a4-c994788ab4a0",
    "title": "Odsúdenie ruskej agresie na Ukrajine",
    "statement": "Hlasovali by ste za odsúdenie ruskej agresie na Ukrajine?",
    "detail": "V uznesení sa odsudzuje ruská agresia na Ukrajine a vyjadruje sa podpora nezávislosti, zvrchovanosti a územnej celistvosti Ukrajiny. Odsudzuje tiež rozsiahle útoky Ruska na civilné obyvateľstvo, civilné objekty a kľúčovú energetickú štruktúru a súčasný ruský režim označuje za teroristický."
  },
  {
    "id": "b8137b22-b584-4d52-94ec-25e603d21fe9",
    "title": "Generálny pardon pre dlžníkov Sociálnej poisťovne",
    "statement": "Hlasovali by ste za generálny pardon pre dlžníkov Sociálnej poisťovne?",
    "detail": "Ak je dlžné poistné zaplatené v plnej výške do stanoveného termínu (31. augusta 2023), Sociálna poisťovňa dlžníkovi odpustí povinnosť zaplatiť penále. Odpustenie penále sa týka samostatne zárobkovo činných osôb, zamestnávateľov a dobrovoľne poistených osôb. Kritici to označujú za morálny hazard, ktorý má na občanov nevýchovný účinok."
  },
  {
    "id": "ad4e2f4f-303e-410e-8e06-33736333c112",
    "title": "Povolenie interrupčnej tabletky",
    "statement": "Súhlasili by ste s tým, aby ženy mohli podstúpiť interrupciu pomocou interrupčnej tabletky?",
    "detail": "Zákon by umožnil dve možnosti interrupcie - chemickú a chirurgickú. Znamenalo by to, že lekári by mohli predpisovať aj potratové tabletky, ktoré sa považujú za šetrnejšie ako chirurgický potrat. Kritici sa obávajú, že uzákonenie tejto možnosti povedie k zvýšeniu počtu interrupcií, ale štatistiky z krajín EÚ to nepotvrdzujú."
  },
  {
    "id": "0a4f40f3-ee5c-4d61-8da5-1ad3741af3ba",
    "title": "Rozšírenie nároku na materskú dovolenku",
    "statement": "Hlasovali by ste pre to, aby mali absolventky stredných a vysokých škôl nárok na materskú dovolenku?",
    "detail": "Ak žena úspešne dokončí strednú alebo vysokú školu a nastúpi do zamestnania, vznikne jej nárok na materskú, aj keby pracovala menej ako 9 mesiacov. Stredoškoláčky alebo vysokoškoláčky doteraz po skončení školy nemali nárok na materskú, keďže štát nepočítal štúdium do obdobia nemocenského poistenia."
  },
  {
    "id": "d0df4b9f-8e76-4cf6-947d-f91302b0fc49",
    "title": "Osobný asistent/ka pre deti",
    "statement": "Schválili by ste, aby bolo deťom so zdravotným postihnutím umožnené mať počas vyučovania osobného asistenta?",
    "detail": "Podľa predchádzajúcich právnych predpisov sa deťom so zdravotným postihnutím často nepomáhalo pri úkonoch sebaobsluhy (podávanie jedla, osobná hygiena)."
  },
  {
    "id": "c3d6f8f8-f490-494c-bee8-a90f46459525",
    "title": "Reforma súdnej mapy",
    "statement": "Hlasovali by ste za zväčšenie súdnych obvodov?",
    "detail": "Reforma súdnej mapy mení počet obvodov okresných súdov (33 namiesto súčasných 54). Zároveň sa zriaďujú správne súdy v Bratislave, Košiciach a Banskej Bystrici a mestské súdy v Bratislave a Košiciach. Žiadny súd nemá byť zrušený, ale niektoré sa stanú regionálnymi pracoviskami."
  },
  {
    "id": "c8e96861-3977-4d50-ba4b-61ea3aa67463",
    "title": "Sprísnenie podmienok pre interrupcie",
    "statement": "Hlasovali by ste za to, aby znásilnená žena, ktorá chce podstúpiť interrupciu, musela mať potvrdenie od prokurátora?",
    "detail": "Potrat by bol povolený len vo vybraných prípadoch, napr. ak je tehotenstvo dôsledkom trestného činu spáchaného na matke a dĺžka tehotenstva nepresahuje 12 týždňov. Dôvodnosť podozrenia zo spáchania trestného činu by musel potvrdiť prokurátor."
  },
  {
    "id": "78e6850a-36c3-41e9-8643-4d0990977ec0",
    "title": "Skrátenie kolúznej väzby",
    "statement": "Hlasovali by ste pre skrátenie lehoty trvania kolúznej väzby zo 7 na 5 mesiacov?",
    "detail": "Zavedenie päťmesačnej lehoty kolúznej väzby, teda väzby pre hrozbu ovplyvňovania svedkov zo strany obvineného. Kolúzna väzba bude môcť trvať aj dlhšie ako päť mesiacov, ak sa zistí, že sa obvinený kolúzne správal, či už sám alebo prostredníctvom iných osôb."
  },
  {
    "id": "11a521dd-c32b-483d-8987-b37f18614a17",
    "title": "Ekologické hľadisko v poplatku za auto",
    "statement": "Podporili by ste zavedenie ekologického hľadiska do výpočtu registračného poplatku za motorové vozidlá?",
    "detail": "Ide o zmenu spôsobu výpočtu registračného poplatku za motorové vozidlá. Do výpočtu zavádza ekologické hľadisko. Po novom by sa registračný poplatok určil ako súčin výkonu a ekologického koeficientu vozidla. "
  },
  {
    "id": "483cc063-8a90-45b5-b801-956ac4e5f852",
    "title": "Vydanie Roberta Fica",
    "statement": "Hlasovali by ste za vydanie Roberta Fica na väzobné stíhanie?",
    "detail": "Robert Fico v tom čase čelil obvineniam zo zneužitia právomocí, založenia a podpory zločineckej skupiny a ohrozenia daňového tajomstva. Prokuratúra sa obávala, že na slobode by politik mohol ovplyvňovať svedkov. Fico obvinenie opakovane označil za politickú pomstu a snahu o likvidáciu opozície."
  }
]